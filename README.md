# Kivi-paperi-sakset
Kivi-paperi-sakset on tietokantasovellus, jossa käyttäjät voivat haastaa toisensa tai tietokonepelaajan. Pyri olemaan voittoisa pelaaja, sillä kaikki otteluiden statistiikat tallennetaan ja kuka tahansa voi niitä selata. Myös esimerkiksi parhaimmat voittoprosentit, eniten voittaneet pelaajat ja parhaimmat voittoputket ovat nähtävillä. Eikä näitä statistiikkoja kerätä ainoastaan pelaajista, vaan myös joukkueista. Sovelluksessa kuka tahansa voi liittyä joukkueeseen tai luoda omansa, koska pelaaminen ja voittojen kerääminen on tunnetusti hauskempaa kavereiden kanssa. Joukkueen sivulla jäsenet voivat nähdä muut joukkueeseen liittyneet jäsenet ja jättää keskustelualueelle kommentteja ja vinkkejä muille ryhmäläisilleen, joita ulkopuoliset käyttäjät eivät näe. Joukkueen perustaja voi myös poistaa joukkueen tai luovuttaa toiselle käyttäjälle perustajan oikeudet. Joukkueen perustaja ei voi poistua ryhmästä, ellei hän ensin luovuta oikeuksiaan toiselle jäsenelle.
